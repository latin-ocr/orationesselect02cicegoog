264 ' ortano

et perniciosos cives putaverunt. At vero qui horum impetus
et conatus represserunt, qui auctoritate, qui fide, qui constantia,
qui magnitudine animi consiliis audacium restiterunt , hi graveS,
hi principes, hi duceS, hi auctores huius dignitatis ¹) atque
imperii semper habiti sunt.

(5‘7 Ac ne quis ex nostro aut aliquorum praeterea casu hanc

140 vitae viam pertimescat, unus in hac civitate , quem quidem ego
possum dicere, praeclare vir de re publica merituS, L. Opimius
indignissime concidit: cuius monumentum celeberrimum in fore,
sepulcrum desertissimum in litore Dyrrhachino relictum est,
Atque hunc tamen flagrantem invidia propter interitum O. Gracchi
semper 2) ipse populus Romanus periculo liberavit: alia quaedam
civem egregium iniqui iudicii procella pervertit. Ceteri vero
aut repentina vi perculsi ac tempestate populari, per populum
tamen ipsum recreati sunt atque revocati, aut omnino involue-
rati inviolatique vixerunt. At vero ei, qui senatus consilium,
qui auctoritatem bonorum, qui instituta maiorum neglexerunt et
imperitae aut concitatae multitudini iucundi esse voluerunt,
omnes fere rei publicae poenas aut praesenti morte aut turpi

141 exsilio dependerunt. Quod si apud AthenienseS, homines Grae- ³
coS, longe a nostrorum hominum gravitate diiunctOS, non
deerant, qui rem publicam contra populi temeritatem defende-
rent, cum omnes , qui ita fecerant, e civitate eicerentur, si
Themistoclem illum, conservatorem patriae, non deterruit a re
publica defendenda nec Miltiadi ³) calamitaS, qui illam civitatem
paulo ante servarat, neque Aristidi fuga, qui unus omnium
iustissimus fuisse traditur: si postea summi eiusdem civitatis
viri, quos nominatim appellari non est necesse, propositis tot}
exemplis iracundiae levitatisque popularis tamen suam rem'
publicam illam defenderunt: quid nos tandem facere debemus,
primum in ea civitate nati , unde orta mihi gravitas et magni-
tudo animi videtur, tum in tanta gloria insistentes, ut omnia
humana leviora videri debeant, deinde ad eam rem publicam¹
tuendam adgressi, quae tanta dignitate est, ut eam defenden-
tem occidere nobilius sit ⁴) quam oppugnantem rerum potiri?

 

1) Cod. Salisb. ordinis et diynitatis; Gulielm. civitatis, quod probat
Wesenb. 2) sempev· unc. incl. Eberh. 3) Hanc formam et Aristidi.
schol. Bob. in lemmate habet, vulgo Miltiadis—Aristidis. 4) Codd.
non aliud sit; Madvig maius sit, Orell. satms sit, Seyffert honestius

