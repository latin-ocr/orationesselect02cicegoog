PRo P. sEs'r1o. 217

eodem tribuno de mea pernicie et de provinciis consulum
nominatim.

Hic tum senatus sollicitus, VOS, equites Romani, excitati, 11
Italia cuncta permota, omnes denique omnium generum atque
ordinum cives summae rei publicae a consulibus atque a summo
imperio petendum esse auxilium arbitrabantur, cum illi soli
essent praeter furiosum illum tribunum duo rei publicae turbi-
nes , qui non modo praecipitanti patriae non subvenirent, sed
eam nimium tarde concidere maererent. Flagitabatur ab iis
cotidie cum querellis bonorum omnium , tum etiam precibus
senatus , ut meam causam susciperent, agerent aliquid, denique
ad senatum referrent: non modo negando, sed etiam inridendo
amplissimum quemque illius ordinis insequebantur. Hic subito 26
cum incredibilis in Capitolium multitudo ex tota urbe cunctaque
Italia convenisset, vestem mutandam omnes meque iam ¹) [omni
ratione] ²) privato consilio, quoniam publicis ducibus res publica
careret, defendendum putarunt. Erat eodem tempore senatus
in aede Concordiae, quod ipsum templum repraesentabat memo-
riam consulatus mei, cum flens universus ordo cincinnatum con-
sulem orabat: nam alter ille horridus et severus consulto se
domi continebat. Qua tum superbia caenum illud ac labes
amplissimi ordinis preces et clarissimorum civium lacrimas repu-
diavit! me ipsum ut contempsit helluo patriae! nam quid ego
patrimonii dicam , quod ille totum, quamvis quaestum ³) faceret,
amisit ‘? Venistis ⁴) ad senatum vos ⁶), inquam, equites Romani,
et omnes boni veste mutata, vosque pro meo capite ad
pedes lenonis impurissimi proiecistis, Tum ⁶) vestris precibus ab
latrone illo repudiatis vir incredibili fide, magnitudine animi,
constantia, L. Ninnius , ad senatum de re publica rettulit sena-
tusque frequens vestem pro mea salute mutandam censuit.

0 diem illum , iudices, funestum senatui bonisque omnibu8,12
rei publicae luctuosum, mihi ad domesticum maerorem gravem, 27
ad posteritatis memoriam gloriosum! Quid enim quisquam potest
ex omni memoria sumere inlustrius, quam pro uno cive et bonos

 

1) Sic de coni. Madvig„ codd. etiam. 2) omni rat. uncis incl.
Eberhard. 3) Sic Halm coni.; cod. Par. tum quar quaestum, alii
tum quasi quaestum ‚· vulgo cum quasi quaestum. 4) Sic Halm3
venisset codd.; lacunae signum addid. Kayser. Vulgo haec verba
venisset ad senatum om. 5) vos ‚ vos Koch. 6) Sic Halm3
codd. cum ,· vulgo cum vestris pr. repudiati estis, Vir cet.

