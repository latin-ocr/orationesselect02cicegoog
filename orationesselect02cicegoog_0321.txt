LIBER QVARTVS. 305

——-

conspectum quo ore vos commisistis? nec prius illam crucem,
quae etiam nunc civis Romani sanguine redundat, quae fixa ς
cst ad portum urbemque vestram, revellistis neque in profun-
dum abiecistis locumque illum omnem expiastiS, quam Romam
atque in horum conventum adiretis? In Mamertinorum solo
foederato atque pacato monumentum istius crudelitatis constitu-
tum est. Vestrane urbs electa est, ad quam cum 1) adirent
ex Italia, crucem civis Romani prius quam quemquam amicum
populi Romani viderent? quam vos Reginis, quorum civitati invi-
detis, itemque incolis vestriS, civibus RomaniS, ostendere soletiS,
quo minus sibi adrogent minusque vos despiciant, cum videant
ius civitatis illo supplicio esse mactatum.

Verum haec emisse te dicis. Quid? illa Attalica tota sici-12
lia nominata ab eodem Heio [peripetasmata] ²) emere oblitus 27
es? Licuit eodem mod0, ut signa. Quid enim actum est? an
litteris pepercisti? Verum ‘hominem amentem hoc fugit: minus
clarum putavit fore , quod de armario quam quod de sacrario
esset ablatum. At quo modo abstulit? Non possum dicere
planius, quam ipse apud vos dixit HeiuS. Cum quaesissem, num
quid aliud de bonis eius pervenisset ad Verrem, respondit
istum ad se misisse , ut sibi mitteret Agrigentum peripetasmata.
Quaesivi misissetne ³); respondit id, quod necesse, erat, se ⁴)
dicto audientem fuisse praetori , misisse. Rogavi, pervenis-
sentne Agrigentum: dixit pervenisse. Quaesivi, quem ad modum
revertissent: negavit adhuc revertisse. Risus populi atque admi-
'ratio omnium vestrum facta est. Hic tibi in 'mentem non venit ‘28
iubere, ut haec quoque referret HS. VI milibus D se tibi ven-
didisse ? Metuisti ⁵), ne aes alienum tibi cresceret, si HS. VI
milibus D tibi constarent ea, quae tu facile posses vendere
HS. CC milibus? Fuit tanti, mihi crede: haberes quod defen-
deres3 nemo quaereret, quanti illa res esset: si modo te posses

 

1) qui Hotomani coni„ Lambinus recepit, quicumque Miiller.
2) Glossema esse hanc vocem ostendit verborum collocatiO, delevit
Halm, servavit Miiller. 3) Sic Schwabe, Halm, Miiller; codd. au,
quod retinet Kayser, Eberhard3 Zumpt coni. anne, Jordan susp. eane.
lu melioribus codd. totus hic locus peripetasmata — pervemssmme
Ayriyentum excidit. 4) Sic Hotoman ‚ Halm, Miiller; scilicet codd„
quod defendit Schwabe, qui sic interpungit‚ uec. erat, scilicet.- dicto
aad. fi, praet. mia Alii post fuisse inserunt se. 5) Metuistine

Halm.

