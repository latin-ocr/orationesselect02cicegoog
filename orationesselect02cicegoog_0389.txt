m MARG. ΑΞΤΟΝΠΜ. 373

ᾗ terris egestatis, aeris alieni, nequitiae perditis vitae rationibus
perfugium esse ducebas, Ibi te cum et illius largitionibus et
tuis rapinis explevisses —- si hoc est explere, devorare ¹) quod
statim effundas —, advolasti egens ad tribunatum , ut in eo
magistratu, si posseS, viri tui similis esses,

Accipite nunc, quaeso, non ea, quae ipse in se atque in 21
domesticum decus ²) impure et intemperanter, sed quae in nos
fortunasque nostras, id est, in universam rem publicam impie
ac nefarie fecerit: ab huius enim scelere omnium malorum
principium natum reperietis. Nam cum L. Lentulo C. Marcello 51
consulibus Kalendis Ianuariis labentem et prope cadentem rem
publicam fulcire cuperetis ipsique O. Caesari, si sana mente esset,
consulere velletiS, tum iste venditum atque emancipatum tribu-
natum consiliis vestris opposuit cervicesque suas ei subiecit securi,
qua multi minoribus in peccatis occiderunt. In te, M. Antoni,
id decrevit senatus et quidem incolumis, nondum tot luminibus
exstinctiS, quod in hostem togatum decerni est solitum more
maiorum, Et tu apud patres conscriptos contra me dicere
ausus eS, cum ab hoc ordine ego conservator essem, tu hostis rei
publicae iudicatus? Commemoratio illius tui sceleris intermissa
est, non memoria deleta. Dum genus hominum, dum populi
Romani nomen exstabit, -— quod quidem erit, si per te licebit,
sempiternum — tua illa pestifera intercessio nominabitur. Quid 52
cupide a senatu, quid temere fiebat, cum tu unus adulescens
universum ordinem decernere de salute rei publicae prohibuisti,
neque semel, sed saepiuS, neque tu tecum de senatus auctori·
tate agi passus es? Quid autem agebatur, nisi ne deleri et
everti 3) rem publicam funditus velles? cum te neque principes -
civitatis rogando neque maiores natu monendo neque frequens
senatus agendo de vendita atque addicta sententia movere
potuisset 4), tum illud· multis rebus ante tentatis necessario tibi
volnus inflictum est , quod paucis ante te, quorum incolumis
fuit nemo: tum contra te dedit arma hic ordo consulibus reli· 53
quisque imperiis et potestatibus: quae non effugisses , nisi te

 

1) devorare, quod excidit in codd, Faernus addidit, Schuetz
inyerere, Madvig haurire, alii alia, Hirschfeld coni. si hoc expleam-e
quod. 2) Sic Madvig coni.; codd. dedecus. 3) Sic coni. Ferrar.;
Vatia. delere et everti ; cet. codd. delere et evertere. 4) potuisset
Madvig3 vulg. ex codd. potuit? Tum.

