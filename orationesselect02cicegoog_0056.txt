44 onA'mo Pno sax. Rosc10 mmo,

53 Quodsi id vos suscipitis et ad eam rem ¹) operam vestram

153 profitemini, si idcirco sedetis, ut ad vos adducantur eorum liberi,

’ quorum bona venierunt, cavete, per deos immortaleS, iudices,
ne nova et multo crudelior per vos proscriptio instaurata esse
videatur. Illam priorem, quae facta est in eOS, qui arma
capere potuerunt, tamen senatus suscipere noluit, ne quid acriuS,
quam more maiorum comparatum esset ²), publico consilio factum
videretur: hanc vero , quae ad eorum liberos atque ad infantium
puerorum incunabula pertinet, nisi hoc iudicio a vobis reicitis
et aspernamini, videte, per deos immortaleS, quem in locum
rem publicam perventuram ³) putetis,

154 Homines sapientes et ista auctoritate et potestate praeditos
qua vos estis, ex quibus rebus maxime res publica laborat, iis
maxime mederi convenit. Vestrum nemo est quin intellegat
populum Romanum , qui quondam in hostes lenissimus existima-
batur, hoc tempore domestica crudelitate laborare. Hanc tollite
ex civitate , iudices , hanc pati nolite diutius in hac re publica
versari3 quae non modo id habet in se mali, quod tot cives
atrocissime sustulit, verum etiam hominibus lenissimis ademit
misericordiam consuetudine incommodorum. Nam cum omnibus
horis aliquid atrociter fieri videmus aut audimuS, etiam qui
natura mitissimi sumus, adsiduitate molestiarum sensum omnem
humanitatis ex animis amittimus.

 

, l) Sic Halm Codd. ewndem rem, vel ad eandem rem. 2) esset
Rinkes: est codd. 3) ventwram Halm.

