LIBER dvAmvs. 345

—fi-r— - ,μ --1-.-.-...-.

 

 

 

graveS, non dubitavit auferre, quarum iste non opere delecta-
batur, sed pondere. Itaque eius modi valvas reliquit, ut quae
olim ad ornandum templum erant maxime , nunc tantum ad
claudendum 1) factae esse videantur. Etiamne gramineas hastas 125
—- vidi enim vos in hoc nomine, cum testis diceret 2), com-
moveri — [quod erant eius modi, ut semel vidisse satis esset] ³),

in quibus neque manu factum quicquam neque pulchritudo erat
ulla, sed tantum magnitudo incredibilis, de qua vel audire
satis esset, nimium videre plus quam semel: etiam ⁴) id con-
cupisti.

Nam Sappho, quae sublata de prytanio est, dat tibi iustam 57
excusationem, prope ut concedendum atque ignoscendum esse
videatur. Silanionis opus tam perfectum , tam elegans , tam 126
elaboratum quisquam non modo privatuS, sed populus potius
haberet quam homo elegantissimus atque eruditissimuS, Verres?
Nimirum contra dici nihil potest. Nostrum enim unus quisque,
qui tam beati, quam iste est, non sumus, tam delicati esse
non possumne, si quando aliquid istius modi videre volet, eat
ad aedem Felicitatis, ad monumentum Catuli, in porticum
Metelli, det operam, ut admittatur in alicuius istorum Tuscu-
lanum, spectet forum ornatum, si quid iste suorum aedilibus
commodarit: Verres haec habeat domi, Verres ornamentis 5)
fanorum atque oppidorum habeat plenam domum , villas refer-
tas. Etiamne huius operarii studia ac· deliciaS, iudiceS, per-
feretis? qui ita natuS, ita educatus est, ita factus et animo et
corpore, ut multo adpositior ad ferenda quam ad auferenda
signa esse videatur. Atque haec Sappho sublata quantum desi· 127
derium sui reliquerit, dici vix potest. Nam cum ipsa fuit egre-
gie facta, tum epigramma Graecum pernobile incisum est in
basi, quod iste eruditus homo et GraeculuS, qui haec subtiliter
iudicat, qui solus intellegit, si unam litteram Graecam scisset,
certe una sustulisset ⁶). Nunc enim quod scriptum est inani in
basi declarat, quid fuerit, et id ablatum indicat. '

 

1) cludendum ex cod. Reg. Kayser, Eberhard. 2) Sic recent.
ex opt. codd.; vulgo testes dicerent. 3) quod — esset delenda
esse ostendit W. Meyer Mus. Rhen. 23, 698, del. Halm, unc. incluS.
Miiller, Eberhard. 4) Sic codd. opt.; vulgo etiamne. Interrogatio-
nis signum post concupisti pos, Miiller, alii. 5) Sic vulgo: orna-
mentum cod. Reg.; ornamentorum Orelli, Kayser. 6) non sustu-
lisset codd.; uma sust. Herelius, Halm cett.; delet non Garatoni.

22*

