m CA'rleAM. 7 9

 

 

 

invidiam virtute partanfflgloriam, non invidiam putarem] Quam· 30
quam nou nulli sunt in hoc ordine, qui aut ea, quae imminent,
non videant, aut ea, quae vident, dissimulent: qui spem Catilinae
mollibus sententiis aluerunt coniurationemque nascentem non cre-
dendo conroboraverunt3 quorum auctoritatem secuti multi, non
solum improbi, verum etiam imperiti, si in hunc animadvertis-
sem, crudeliter et &gilefflfflztum esse dicerent. Nunc intelleg0,

si iste, quo intendit, in Manliana castra pervenerit, neminem
tam stultum fore qui non videat coniurationem esse factam 1),
neminem tam improbum qui non fateatur. Hoc autem uno
interfecto intellego hanc rei publicae pestem paulisper reprimi,
non in perpetuum comprimi posse. Quodsi se eiecerit secum-
que suos eduxerit et eodem ceteros undique conlectos naufragos
adgregaverit, exstinguetur atque delebitur non modo haec tam
adulta rei publicae pestiS, verum etiam stirps ac semen malo-
rum omnium. Etenim iam diu, patres conscripti, in his peri-13
culis coniurationis insidiisque versamur, sed nescio quo pacto3l
omnium scelerum ac veteris furoris vet* 'audaciae maturitas in
nostri consulatu? tempus erupit. Quodsi ex tanto latrocinio
iste unus follem, videbimur fortasse ad breve quoddam tempus
cura et metu esse relevati, periculum autem residebit et erit
inclusum penitus in venis atque in visceribus rei publicae. Ut
saepe homines aegri morbo gravi, cum aestu febrique iactantur,

si aquam gelidam biberunt 2), primo relevari videntur, deinde
multo gravius vehementiusque adflictantur, sic hic morbuS, qui
estin re publica, relevatus istius poena, vehementius vivis
reliquis ingravescet. Quare secedant improbi, secernant se a32
bouis, unum in locum congregentur, muro denique, id quod
saepe iam dixi, discernantur a nobis3 desinant insidiari domi
suae consuli, circumstare tribunal praetoris urbani, obsidere
cum gladiis curiam, medleolos et faces ad inflammandam urbem
comparare3 sit denique inscriptum in fronte unius cuiusque,
quid de re publica sentiat. Polliceor vobis hoc, patres con-
scripti, tantam in nobis consulibus fore diligentiam, tantam in
vobis auctoritatem, tantam in equitibus Romanis virtutem , tan-
tam in omnibus bonis consensionem, ut Catilinae profectione
omnia patefacta, inlustrata, oppressa, vindicata esse videatis.

 

bb ,1) patefactam codd. plerique. 2) biberunt coni. Madvig: codd.
ι ermt.

