LIBER QVARTVS. 325

vidisset, quasi illa ipsa ¹) face percussus esset, ita flagrare
cupiditate atque amentia coepit. Imperat magistratibus, ut
eam demoliantur et sibi dent3 nihil sibi gratius ostendit futu-
rum. Illi vero dicere sibi id nefas esse seseque cum summa
religione, tum summo metu legum et iudiciorum teneri. ’ Iste
tum petere ab illis ²) , tum minari, tum spem, tum metum
ostendere. Opponebant illi nomen interdum P. Africani, populiss)
Romani illud esse dicebant, nihil se in eo potestatis habere,
quod imperator clarissimus urbe hostium capta monumentum
u‘ctoriae populi Romani esse voluisset. Cum iste nihilo remis· 76
sius atque etiam multo vehementius instaret cotidie, res agitur
in senatu3 vehementer ab omnibus reclamatur, itaque illo tem-
pore ac primo istius adventu pernegatur. Postea quidquid erat
oneris in nautis remigibusque exigendis, in frumento imperandO,
Segestanis praeter ceteros imponebat, aliquanto amplius quam ferre
possent. Praeterea magistratus eorum evocabat, optimum quem-
que et nobilissimum, ad se arcessebat, circum omnia provinciae
fora rapiebat, singillatim uni cuique calamitati fore se denun-
tiabat, universis se funditus eversurum esse ⁴) illam civitatem
minabatur. Itaque aliquando multis malis magnoque metu victi
Segestani praetoris imperio parendum esse decreverunt. Magno
cum luctu et gemitu totius civitatiS, multis cum lacrimis et
lamentationibus virorum mulierumque omnium simulacrum Dianae
tollendum locatur.

Videte quanta religio fuerit: apud Segestanos ⁶) repertum35
esse, iudiceS, scitote neminem, neque liberum neque servum, 77
neque civem neque peregrinum, qui illud signum auderet attin-
gere: barbaros quosdam Lilybaeo scitote adductos esse opera-
rios: ii denique illud ignari totius negotii ac religionis mercede
accepta sustulerunt. Quod cum ex oppido exportabatur , quem
conventum mulierum factum esse arbitramini, quem fletum
maiorum natu? quorum non nulli etiam illum diem memoria
tenebant, cnm illa eadem Diana Segestam Karthagine revecta
victoriam populi Romani reditu suo nuntiasset. Quam dissimilis

 

1) Sic ex codd. opt. recentiores: vulgo illa v'qose aut ipSe illa.
2) Sic cod. Reg.; Zumpt ex Guelf. ei8.' 3) Vulgo donum . Rom.
contra codd. opt. 4) esse unc. incl. Muller, qnod deest in uelf. 1 et
in Guelf. 2 ante eversurum ponitur. 5) apud Seyestwnos Halm cum
praecedentibus verbis coniungit.

