Pno sax. Roscro AMERmO. 9

crediderunt: Ameriam re inorata reverterunt. Ac primo rem
differre cotidie ac procrastinare isti coeperunt3 deinde aliquanto
licentius nihil ¹) agere atque deludere3 postremo, id quod facile
intellectum est, insidias vitae huiusce Sex. Roscii ²) parare,
neque sese arbitrari posse diutius alienam pecuniam domino
incolumi obtinere. Quod hic simul atque sensit, de amicorum 10
cognatorumque sententia Romam confugit et sese ad Caeciliam, 27
[Nepotis filiam] 3), quam honoris causa nomino, contulit, qua
pater usus erat plurimum: in qua muliere, iudiceS‚ etiam nunc,
id quod omnes semper existimaverunt, quasi exempli causa
vestigia antiqui officii remanent. Ea Sex. Roscium inopem,
eiectum domo atque expulsum ex suis boniS, fugientem latronum
tela et minas recepit domum hospitique oppresso iam desperato-
que ab omnibus opitulata est. Eius virtute , fide , diligentia
factum est, ut hic potius vivus in reos quam occisus in pro-

scriptos referretur. Nam postquam isti intellexerunt summa 28 ,

diligentia vitam Sex. Roscii· custodiri neque sibi ullam caedis
faciundae potestatem dari, consilium ceperunt plenum sceleris
et audaciae, ut nomen huius de parricidio deferrent, ut ad eam
rem aliquem accusatorem veterem compararent, qui de ea re
posset dicere aliquid, in qua re nulla subesset suspici0, denique
ut, quoniam crimine non poterant, tempore ipso pugnarent. Ita
loqui homines: quod iudicia tam diu facta non essent, con-
demnari eum oportere, qui primus in iudicium adductus esset3
huic autem patronos propter Chrysogoni gratiam defutur0s3 de
bonorum venditione et de ista societate verbum esse factu-
rum neminem, ipso nomine parricidii et atrocitate criminis
fore, ut hic nullo negotio tolleretur, cum ab nullo defensus
esset. Hoc consilio atque adeo hac amentia impulsi, quem 29
ipsi, cum cuperent, non potuerunt occidere, eum iugulandum
vobis tradiderunt.

Quid primum querar? aut unde potissimum, iudiceS, ordiar? 11
aut quod aut a quibus auxilium petam? Deorumne immortalium,
populine Romani, vestramne, qui summam potestatem habetis
hoc tempore, fidem implorem? Pater occisus nefarie, domus 30
obsessa ab inimiciS, bona adempta, possessa, direpta3 filii vita

 

1) Sic Richter, lentius nihil codd„ quod def. Miiller3 nihil inclu-
sit Halm. 2) S. Roscii incl. du Rieu. 3) Uncos posuit Kayser.
cfr. ξ 147. N. sororem Passeratius.

