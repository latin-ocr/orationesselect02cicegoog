30 onAno

credendum, ac non, quod ¹) fecerit, vindicandum sit. Ita more
maiorum comparatum est, ut 2) in minimis rebus homines amplis-
103 simi testimonium de sua re non dicerent. Africanus, qui suo
cognomine declarat tertiam partem orbis terrarum se subegisse,
tamen, si sua res ageretur, testimonium non diceret3 nam illud
in talem virum non audeo dicere: si diceret, non crederetur.
Videte nunc, quam versa et mutata in peiorem partem sint
omnia. Cum de bonis et de caede agatur, testimonium dicturus
est iS, qui et sector est et sicariuS, hoc est, qui et illorum
ipsorum bonorum, de quibus agitur, emptor atque possessor est
et eum hominem occidendum curavit, de cuius morte quaeritur.
104 Quid tu, vir optime? ecquid habes quod dicas? mihi ausculta:
vide ne tibi desis3 tua quoque res permagna agitur. Multa
scelerate, multa audaciter, multa improbe fecisti3 unum stul·
tissime, profecto tua sponte, non de Erucii sententia: nihil opus
fuit te istic sedere3 neque enim accusatore muto neque teste
quisquam utitur eo, qui de accusatoris subsellio surgit. Huc
accedit, quod paulo tamen occultior atque tectior vestra istu
cupiditas esset. Nunc quid est quod quisquam ex vobis audire
desideret, cum quae facitis eius. modi sint, ut ea dedita opera
a nobis contra vosmet ipsos facere videamini?
105 Age, nunc illa videamuS, iudiceS, quae statim consecuta
37 sunt. Ad Volaterras in castra L. Sullae mors Sex. Roscii qua·
dridu0, quo is occisus est, Chrysogono nuntiatur. Quaeritur
etiam nunc, quis eum nuntium miserit? Nonne perspicuum est
eundem , qui Ameriam? Curat ChrysogonuS, ut eius bona veneant
statim, qui non norat hominem aut rem. At qui ei venitin
mentem praedia concupiscere hominis ignoti, quem omnino num·
quam viderat? Soletis, cum aliquid huiusce modi audistis, iudi-
ceS, continuo dicere: necesse est aliquem dixisse municipem
aut vicinum: ii plerumque indicant, per eos plerique produntur.
106 Hic nihil est, quod suspicione computetis.3) Non enim ego ita
disputabo: veri simile est Roscios istam rem ad Chrysogonum
detulisse, erat enim eis cum Chrysogono iam antea amicitia;
nam cum multos veteres a maioribus Roscii patronos hospitesque

1> ac non quod Jeep: an quod vulgo ex codd. 2) vel add.
Halm. 3) suspicione computetis scripsi sec. Richterum, qui susp·
hoc computetis scripsit, suspicionem hoc putetis codd„ suspicione esse
opus p. Baiter, in suspicione hoc esse p. Halm.

 

