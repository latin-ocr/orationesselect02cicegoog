PRAEFATIO

N OVAE EDITIONIS.

 

Cum a bibliopola Orphanotrophei Halensis rogatus appro-
bante viro doctissimo , qui ante 1110 hoc orationum volumen
scholarum in usum apparavit, Fr. Aug. Ecksteinio , novam
editionem adornandam susciperem, retinenda erat universi
operis ratio atque institutio ab Ecksteinio in priore hac
praefatione satis defensa. Nihilo minus ipsae adnotationes
criticae valde commutandae videbantur. Prodiit enim a. 1854
et 1856 01110 Βο11011 01 Halmii alterius editionis Turicensis
volumen secundum, in quo orationum Ciceronianarum et
novi codices in lucem prolati et alii dudum noti diligentius
excussi et singulorum librorum mser. dignitas tam accurate
examinata est, ut, nisi forte nova subsidia inveniuntur, hac
editione, quicunque orationes Ciceronianas recensere parant,
pro fundamento uti debeant. Itaque etiam nobis non tam
veterum editionum lectiones quam codicum praestantissimo-
rum scripturas exhibere eorumque nomina addere placuit,
quorum coniecturas aut recepimus aut aliqua ratione proba-
biles iudicavimus. Rarius codicum scripturis unum alterumve
ex editoribus adiecimUS, cuius auctoritate commendentur.
Praeter Turicensem editionem, ut eos enumerare omittam, qui
aut in annalibus aut separatis libellis singulos orationum
locos tractaverunt, gravissimo subsidio nobis fuit et Lipsien-
sis editio Baiteri et Kayseri, cuius etiam in singulis verbis
scribendis rationem potissimum secuti sumUS, et eae singu-
larum orationum editiones, quas Halm et Richter scholarum
in usum instituerunt.

