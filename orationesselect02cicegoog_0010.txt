VI PRAEFATIO.

 

editio multo emendatior posset evadere. In selecta scriptur

discrepantia, quae in margine posita est, id consilium secuti
sumuS, ut adponeremus scripturas, quae ad perspiciendas
scriptoris sententias vel ad pernoscendas intellegendasque
leges linguae grammaticas aliquantum facere viderentur, ne
falsis quidem in verborum declinatione formis interdum spre-
tis, Quae omnia . etsi criticum quoque usum habent, tamen
id magis spectavimUS, ut discipuli de ista farragine medita-
rentur sciscitantique magistro scripturae vel praelatae vel
infra positae itemque coniecturarum a viris doctis proposita-
rum rationes redderent. Si sollers praeest iis exercitationi-
bus moderator, non solum discentium ingenium acuetur non
mediocriter, sed etiam locupletissima artis grammaticae facul-
tas comparabitur. Aliarum vero notationum si difficilior
videbitur aestimatio captumque discipulorum superans, iis
magistro voluimus prospicere, cui suum iudicium interponenti
singulaque argumenta perpendenti facilius sic poterunt disci-
puli auscultare. His vero prudenter institutis tantum aberit
ut confirmentur eorum voceS, qui perniciosissimam schola-
rum pestem quandam criticae artis tractationem esse clami-
tant, ut contra haec studia laetiora in dies incrementa
captura artisque grammaticae in cognitionem largissimos
fructus redundaturos esse sperandum sit. Denique ex prioris
συναγωγῆς orationibus uuam resecandam esse putavi, quae
fertur ad Quirites post reditum habita esse, eiusque in locum
substitui Sestianam, quam a provectioribus discipulis tractari
multum expediet3 adiecissem etiam Sullanam, nisi cavendum
fuisset, ne maius fieret libelli volumen maiusque pretium,
quam quod exemplaria haecce Halensia plurimum commen-
davit. Ceterum ut omnia quam emendatissima possent ede-

rentur, Liebmanni, viri optimi, gnava sedulitate provisum est
Halis Saxonum mense Aprili anni MDCCCXL.

Frid. Aug. Eckstein.

