LIBER QVARTVS. 3 1 3

neque enim est conferenda, hoc ipsum conferam, quo tu te supe-
riorem fingis —, quod HS CCC milia divisoribus, ut praetor
renuntiarere , dedisti, LXXX 1) accusatori, ne tibi odiosus esset:
ea re contemnis equestrem ordinem et despicis? ea re tibi
indignum visum est quicquam, quod tibi placeret, Calidium
potius habere quam te?

Iactat se iam dudum de Calidio, narrat omnibus emisse se. 21
Num etiam de L. Papinio, viro primario, locupleti honestoque 46
equite RomanO, turibulum emisti? qui pro testimonio dixit tc,
cum inspiciendum poposcisseS, evolso emblemate remisisse, ut
intellegatis in homine intellegentiam esse, non avaritiam , arti-
ficii cupidum, non argenti fuisse. Nec solum in Papinio fuit
hac abstinentia, tenuit hoc institutum in turibulis omnibuS,
quaecumque in Sicilia fuerunt. Incredibile est autem, quam
multa et quam praeclara fuerint. Credo tum, cum Sicilia flore-
bat opibus et copiis, magna artificia fuisse in ea insula. Nam
domus erat ante istum praetorem nulla paulo locupletior, qua
in domo haec non essent, etiam si praeterea nihil esset argenti,
patella grandis cum sigillis ac simulacris deorum, patera2), qua
mulieres ad res divinas uterentur, turibulum. Erant autem
haec ⁸) omnia antiquo opere et summo artificio facta, ut hoc
liceret suspicari fuisse aliquando apud Siculos peraeque pro
portione cetera, sed quibus multa fortuna ademisset, tamen
apud eos remansisse ea, quae religio retinuisset. Dixi, iudiceS, 47
multa fuisse fere apud omnes Siculos: ego idem confirmo nunc
ne unum quidem esse. Quid hoc est‘? quod hoc 4) monstrum,
quod prodigium in provinciam misimus? Nonne vobis id egisse
videtur, ut non unius libidinem, non suos ocuIOS, sed omnium
cupidissimorum insaniaS, cum Romam revertisset, expleret? Qui
simul atque in oppidum quodpiam venerat, immittebantur illi
continuo Cibyratici canes, qui investigabant et perscrutabantur
omnia. Si quod erat grande vas et maius opus inventum, laeti
adferebant: si minus eiusmodi quidpiam venari potuerant, illa

 

1) Sic locum restituit Garatoni3 in dett. codd. priore loco LXXX,
in opt. utroque loco CCC est. Halm priorem numerum haud recte
traditum, altero loco CCC scribendum suspicatur. 2) In opt. codd.
est patina, at v, ἓ 47. 48. 3) Sic Halm; cod. Reg. antem haec;
vulgo haec aettem; Schwabe item haee. 4) hoc antea om.‚ ex opt.
codd. addidit Zumpt. 'R

