394 οΒΑΤῙο PHILIPP. SECVNDA

dum non potest, ne metus quidem a foedissimis factis potest
avocare? Iudicia non metuis, Si propter innocentiam, laudo:
sin propter vim, non intellegis ¹), qui isto modo iudicia non
116 timeat, ei quid timendum sit? Quodsi non metuis viros fortes
egregiosque cives , quod a corpore tuo prohibentur armis, tui
te, mihi crede ‚ diutius non ferent. Quae est autem vita, dies
et noctes timere a suis? nisi vero aut maioribus habes bene-
ficiis obligatos, quam ille quosdam habuit ex iis, a quibus est
interfectae, aut tu es ulla re cum eo comparandus Fuit in
illo ingenium, ratio, memoria, litterae , cura, cogitatiO, dili-
gentia: res bello gesserat quamvis rei publicae calamitosaS, at
tamen magnas: multos annos regnare meditatus magno labore,
multis periculis, quod cogitarat, effecerat: muneribuS, monu-
mentis, congiariis, epulis multitudinem imperitam delenierat ²);
suos praemiis, adversarios clementiae specie devinxerat: quid
multa? attulerat iam liberae civitati partim metu, partim patien-
46 tia consuetudinem serviendi. Cum illo ego te dominandi cupi-
117 ditate conferre possum, ceteris vero rebus nullo modo com-
parandus eS. Sed ex plurimis maIiS, quae ab illo rei publicae
sunt inusta, hoc tamen boni exstitit 3), quod didicit iam populus
RomanuS, quantum cuique crederet, quibus se committeret, a
quibus caveret. Haec non cogitas? neque intellegis satis esse
viris fortibus didicisse, quam sit re pulchrum, beneficio gratum,
118 fama gloriosum tyrannum occidere? An, cum illum homines
non tulerint, te ferent? Certatim posthac, mihi crede ‚ ad hoc
opus curretur neque occasionis tarditas exspectabitur.

Resipisce , quaeso aliquando ⁴): quibus ortus siS, non qui-
buscum vivas, considera: mecum, uti voles 5): redi cum re
publica in gratiam. Sed de te tu videris, ego de me ipse
profitebor. Defendi‘ rem publicam adulescenS, non deseram
senex, contempsi Catilinae gladiOS, non pertimescam tuos, Quin
etiam corpus libenter obtulerim, si repraesentari morte mea
libertas civitatis potest, ut aliquando dolor populi Romani pariat,

 

1) Vat. intellege-is,- Kayser, Eberhiud intelleyes. 2) sic Gara-
toni ; Vatic. deleniebat5 cett. codd. lenierat. 3) Sic Koch coni.;
Vat. bouis ἕ et ,· vulgo est. 4) Sic Jeep, Vat. respice quaeso ali;
cett. codd. respice quaeso aliquando rempublicam M. Antoni. 5) Sic

gallim {itgrytzlgo ut voles, ut est in rec. codd.; Vat. utiles, unde Jeep
. 8.

