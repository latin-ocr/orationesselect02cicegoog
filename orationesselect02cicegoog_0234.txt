218 οΒΑἸῚο

 

omnes privato consensu et universum senatum publico consilio
mutasse vestem? quae quidem tum mutatio non deprecationis
causa est facta, sed luctus, Quem enim deprecarere ¹), cum 1
omnes essent sordidati cumque hoc satis esset signi esse impro-
bum, qui mutata veste non esset? Hac mutatione vestis facta²)
tanto in luctu civitatis omitto, quid ille tribunuS, omnium rerum
divinarum humanarumque praedo, fecerit, qui adesse nobilis‘si-
mos adulescentes, honestissimos equites RomanOS, deprecatores
salutis meae iusserit eosque operarum suarum gladiis et lapidi·
bus obiecerit: de consulibus loquor, quorum fide res publica niti

28 debuit. Exanimatus evolat ex senatu , non minus perturbato
animo atque voltu, quam si annis ante paucis in creditorum j
conventum incidisset, advocat contionem, habet orationem talem
consul, qualem numquam Catilina victor habuisset: errare homi-
neS, si etiam tum senatum aliquid in re publica posse arbitra-
rentur3 equites vero Romanos daturos illius diei 3) poenaS, quo
me consule cum· gladiis in clivo Capitolino fuissent: venisse tem-
pus iis, qui in timore fuissent — coniuratos videlicet dicebat - ἵ
ulciscendi sui 4). Si dixisset haec solum, omni supplicio esset
dignus; nam oratio ipsa consulis perniciosa potest rem publicam ἦ

29labefactare: quid fecerit, videte. L. Lamiam, qui, cum me*
ipsum pro summa familiaritate , quae mihi cum patre eius erat ⁵),
unice diligebat, tum pro re publica vel mortem oppetere cupie-
bat, in contione relegavit edixitque, ut ab urbe abesset milia
passuum ducenta, quod esset a-usus pro civi, pro bene merito
civi, pro amico, pro re publica deprecari.

13 Quid hoc homine facias? aut quo civem importunum aut
quo potius hostem tam sceleratum reserves? qui, ut omittam
cetera, quae sunt ei cum conlega immani impuroque coniuncta
atque communia, hoc unum habet proprium, ut ex urbe expu-
lerit, [relegarit] 6), non dico equitem Romanum , non ornatis-
simum atque optimum virum, non amicissimum rei publicae
civem, non illo ipso tempore una cum senatu et cum bonis
omnibus casum amici reique publicae lugentem, sed civem

1) Sic codd. opt.; alii deprecarentur. 2) Hac m. —- facia
unc. incl. Eberhard. , 3) dies Klotz auctore Gell. IX, 14, 6³ die
susp. Ernest. et Garat. 4) sui deest in codd„ add. Halm. Vulgo
additur se. 5) Par. quae mihi cam fratre, cum patre eius erat.

6) releyarit uncis incl. du Rieu.

